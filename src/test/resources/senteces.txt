Și uite cum au ajuns lucrurile, după ani, după decenii:
Gabriela Adameșteanu, devenită între timp celebritate, recu-
noscută ca "unul dintre importanții prozatori" (eu cred că cel
mai important), face, de cîțiva ani, pe avocatul lui Sami pe
lîngă mine, nu contează în legătură cu ce, e o chestie mai degrabă administrativă...
Dar nu despre asta este vorba; vorba fiind despre mine, care
nu m-am bucurat de normalitatea relațiilor cu confrații, cu
prietenii, decît prea puțină vreme - cu mare îngăduință, cinci-șase ani, în fapt, cel mult un an...
Pentru că, oricare ar fi fost relațiile mele (apropiate) cu
unii dintre scriitorii români, bună, foarte bună era prietenia,
dar eu aveam nevoie și de altceva (nu doar de altceva, dar și) :
de un răspuns scris la întrebarea mea, scrisă. Chiar dacă ar fi fost defavorabil mie.
Or, acest răspuns, scris, nu-mi putea parveni decît după ce aș
fi publicat o carte. L-am avut, în septembrie-octombrie 1968,
dinspre Raicu și Cristea. Atît. În anul următor, 1969, de cum am
anunțat că am trimis manuscrise în străinătate, nu s-a mai scris
nimic-nimic-nimic despre mine. Nu știu dacă a fost un ordin de sus
(mai degrabă, nu), dar cum... oameni suntem cu toții, cum toți vrem
să trăim și, dacă se poate, bine (vorbesc de prezentul de atunci),
criticii, chiar dacă ar fi avut ce spune, se abțineau ; iar în cazul
că nu s-ar fi abținut, s-ar fi însărcinat responsabilii de publicații
să-i... abțină. Si chiar de n-ar fi fost prudența unor oameni care, la
urma urmelor, credeau că ar avea ceva de pierdut, scriind despre mine,
dacă nu încă marginalizat, cu un statut, totuși, deosebit (o făcusem de
oaie, îmi dădusem în stambă, vorba lui V. Duda), ca urmare a trimiterii
manuscriselor în străinătate: despre ce să scrie? Merita oare Camera de
alături să se scrie despre ea ? Dar eu însumi declarasem că "nu mă
reprezintă" - atunci? Și că mă reprezintă romanul Ostinato - foarte bine,
să așteptăm să apară romanul cu pricina - atunci, da, atunci mai stăm de
vorbă... Și cum Ostinato n-a apărut nici în ziua de azi...
Dacă sunt de acord cu mine însumi, să spun că mi-am început activitatea
literară, grosso modo, în 1965, înseamnă că am 25 de ani de... asemenea
activitate. Dacă o socotesc și pe cea 219P A U L G O M A
din România, vine de se pălește așa, că am publicat unsprezece titluri
(douăsprezece cu Arta refugii la primăvară), dar, în acest sfert de veac
de meserie și douăsprezece cărți publicate în mai multe limbi, m-am aflat,
nu în margine, ci aiurea - oriunde, nici măcar prin vecinătate. Vasăzică,
am scris mereu în românește - fără nici un reper în românește. Dacă pentru
primele trei-patru cărți am mai avut cîte un cititor-doi, pentru următoarele
- mai ales de cînd am venit în exil - n-am avut nici unul. Bineînțeles,
Ana - dar Ana mi-e nevastă și oricît de pertinente ar fi observațiile sale,
ea este prea aproape; bineînțeles, mai sunt Monica și Virgil - dar ei au altă
treabă, ei se ocupă de literatura din țară și, oricît ar fi de binevoitori
(cu lectura), nu au timp, nici disponibilitate, pentru cărțile mele, scrise
totuși în românește; bine-înțeles, a mai fost Alain - dar Alain le citea
numai ca viitor traducător. Și cam atît. I-am epuizat pe cititorii mei de
românește.
Să-l pun și pe Cristovici, care a mai
citit, dar tot așa, în fuga mare, în vederea
unui referat sau a unei traduceri.
În ultima vreme, doar Negoițescu m-a citit cu ochi de profe- sionist - nu contează ce a scris, asta este altă poveste, contează că am ajuns pînă la el, în românește, el a înțeles ce a înțeles și scris ceea ce a scris. Mare satisfacție, firește. Numai că e prea tîrziu. În ultima vreme, la profesioniști s-a adăugat Raicu. Însă el este, totuși, un cititor... infidel, pentru că e prea amabil - oricum și el vine prea tîrziu pentru mine.
Fiindcă, dacă admitem că la debut "promiteam", mutîn- du-mă, brusc, pe altă planetă, am devenit altceva, nici eu nu mai știu cum să-i zic creaturii monstruoase din mine. Deja acolo, "înainte", aveam o înclinare naturală spre patetic și spre... nu morală, ci moralizare - tot scriind în românește ăi tot publicînd în ne-românește, m-am stricat di tăt... Iar acum, la 54 de ani și la halul de epuizare, de terminare în care m-am adus (fiindcă nimeni altul nu a făcut-o în locul meu), greu de presupus, chiar imposibil de acceptat că mai am vreo șansă de "ameliorare".
Sunt sfîșiat între senzația (dar oare nu mă înșel ?) că fac bine ce fac și cum fac ; și semnalele care mi-au venit, o dată de la
Bonifacia (pe care Alain o consideră ratată), a doua oară de la rateul Roman-intim, cel de acum trei ani (pe care și eu îl con- sider o eroare) iar recent, repulsia resimțită de Alain față de Arta refugii. E adevărat, de pe cînd se chema Din gară, textul a fost rău primit și de Monica și de Adameșteanca (în trecere prin Paris unde, neavînd altă treabă...) - dar mai departe? Astra ? Sabina ? (amîndouă acceptate de Julliard, dar necitite de Monica; nici de Alain ; nici de nimeni - în afară de Ana). Ca să nu mai vorbesc de cel la care lucrez anul acesta, Roman-intim, și din care am 220P A U L G O M A
scris peste jumătate, iar în luna din urmă am rescris în întregime toată prima parte, 222 de pagini... ? Și dacă avea dreptate Alain cînd zicea că m-am înfundat - și, în plus, cu încăpățînare ? Poate că da. Dar dacă poate-că-nu ?
Vineri, 8 septembrie 1989 A rămas si Mircea Iorgulescu. Era pe drumul de întoarcere în România, undeva, prin Germania: s-a oprit; s-a întors (nici nu mai știi ce valoare să dai cuvintelor: ducere, întoarcere, rămînere, acolo, aici, dincolo - așa am ajuns). El zice: "Liberat".
Liberat, te duci, nu te întorci, nu rămîi - decît dacă s-au clătinat din temelii și cuvintele...
I-am spus, la telefon, că nu am ce să zic ; el a răspuns că nici el. Așa mai zic și eu dialog. Monicăi, cu care a stat mai mult de vorbă, i-a explicat (ce-mi explicase și mie) că nu a semnat împreună cu ceilalți, fiindcă voia să iasă. Este și asta o explicație; și că era bolnav - asta este o și-mai explicație. Într-adevăr, dacă ar fi semnat cu ceilalți, ar fi fost, ca ei, blocat în România. Nu mai știi să spui ce e bine și ce e rău. Cică Deșliu frecventează Casa
Scriitorilor "ca o floare" ; zicînd că el a făcut cît a făcut, mai mult nu putea ; și că nu a trimis nici o scrisoare de dezicere - chiar dacă au ajuns unele la Europa liberă. Așa o fi, nu așa o fi, nu mai contează, acolo s-au amestecat lucrurile în asemenea hal, că nu mai știi ce e bine, ce e rău, ce e alb și ce, dimpotrivă, e albanez, nu mai există vreun criteriu, deci și cei ca Iorgulescu, alegători de libertate, nu au acționat decît din panică, din grija de a se prezerva pe ei înșiși, cu orice preț (lui Iorgulescu i-a rămas în România o fată de 21 de ani, or, numai minorii pot fi recuperați).
A avut gură daurită (sau spurcată) cel care a spus, la cafiné, după emisiunea cu pricina, că s-a mutat Uniunea Scriitorilor...
Poate chiar eu, poate altul să fi spus asta, nu contează: s-a mutat intelighenția țării. Fiindcă nu mai este loc nici de descurcare - și la așa ceva ne pricepem noi, românii. S-a atins pragul impo- sibilității aranjamentului cu puterea, cu viața, "reușite-le" (cărțile publicate, aici, în exil) fiind fructul acțiunilor individuale, al prietenìiilor, al relațiilor personale - nu al vreunei structuri. Fiindcă nici nu putea fi vorba de vreo "structură", pe atunci.
Or, în ultimii trei-patru ani, "populația scriitoricească în exil" s-a dublat, triplat, cvadruplat. Iar noii-veniți au venit în exil și cu dorința, declarată, de a-l organiza ; de a se-organiza. Au venit cu tot cu structura - mentală, administrativă - din țară și vor s-o implanteze în exil. Fiindcă noii-veniți, în cvasi-totalitate, nu au trecut, în România, măcar printr-o "carantină de plecare" ; ei, 221P A U L G O M A
acolo, nu s-au opus, nu s-au manifestat-dimpotrivă, în nici un fel, eventualele "persecuții" suferite fiind persecuții-la-grămadă, nu pedepse aplicate, personalizate și care (pedepse) să-i singulari- zeze, să-i pre-facă și interior în "cazuri". În România ei se aflau într-o structură - uniune a scriitorilor, asociație, redacție, editură etc., iar dacă au cunoscut și ei "dificultăți" - erau dificultățile întregii bresle (adevărat, împărțite pe cap-de-scriitor). În cvasi- totalitate, noii-veniți au venit... pentru că nu se mai putea rămâne în țară - iar impersonalul spune exact care era, care este, în continuare, motivul exilului. Cu toții erau în România persoane- onorabile, scriitori profesioniști, autori de cărți, laureați ai unor premii prestigioase, voci-autorizate, membri ai unor structuri - și nu doar membri oarecari, ci si ai Consiliului, ai Biroului (Uniunii Scriitorilor). Unii trăiau, materialmente, la limita mizeriei (ca Raicu), alții se descurcau, pe de lături (Iorgulescu), dar tot în cadrul structurii ideologice - radio, televiziune, cinematografie (Nedelcovici) - sau doar așa, fiind din fire descurcăreți, nedînd mare importanță relațiilor cu prim-secretarii de județ, cu șefii Miliției, ai Securității, spunîndu-și că nu mijloacele contează, ci scopul, iar dacă scopul era o revistă, o carte, de ce nu ? Chiar dacă mulți dintre ei nu împărtășesc opinia lui Noica, o aplică: Românul nu se impune prin istorie (fapt moral), ci prin cultură (faptă spirituală).
Am un nou stilou - Ana mi l-a cadorisit, ca să nu mai plîng de pe urma înțepăturilor lui nenea doctoru'.
Rămăsesem la Iorgulescu - pe cînd Dimisianu cu tot cu Geta, în exil ? În vizită, Gabriela Adameșteanu - tot așa: dragă și aburită. La 1 septembrie am fost la doctor. Tensiunea : 11/18. Iau un medicament care mă... nu poci pentru ca să explic ce-mi face el mie, oricum, e de încercare, și încerc să mănînc nesărat - nici o dificultate : nesărat am fost din fragedă junie. Am schimbat și cafeaua.
Sîmbătă, 9 septembrie 1989 N-am ce nota - asta notez. Ba aș avea, dar n-am nici un chef. Și dacă aș, ca să zic așa, sucomba? (care o fi infinitivul lung : sucombaționare ?).
Duminică, 17 septembrie 1989
Nu-i bun medicamentul ăsta: nu-mi scade tensiunea, din contra ! În schimb îmi provoacă o stare de tîmpizare totală. Dorm 222P A U L G O M A
mult și greu și gros, dar nu profund, mă trezesc obosit. Iar cînd sunt "de veghe", trag în jug la veghea aceea. Niciodată n-am simțit că pămîntul e atît de greu și că mă apasă de jos în sus (ceea ce e cumplit!) și mă înghioldește în călcîie. În plus, m-am ales cu o bronșită. Alte medicamente, altă căciulă. N-am fumat de ieri, de la orele 14,00 (azi e 12,30). Turbez, noroc că n-am putere...
Mari, 19 septembrie 1989 Ieri, 18 septembrie, am fost la Dr. Metzianu. El a ieșit demult la pensie, însă pentru "băieții săraci" acordă consultații.
Extraordinar acest doctor-fără-arginți (am apelat la el în alte rînduri, o dată a venit la noi, nu a cerut o centimă) !
Mai întîi: m-a ținut, menținut, reținut mult timp în cabinet, întins pe masă, în vederea luării tensiunii. Mi-a luat-o.
A mormăit: «Ești prea agitat - nu te mai gîndi la cauză, acum ești la mine în cabinet! Să mai încercăm o dată...»
După o pauză substanțială, mi-a luat iar tensiunea : «Hm, hm. Chrrr, fhrrr... Ceva mai bine, dar tot proastă...» - și iar mai stăm de vorbă și iar îmi ia tensiunea...
Mă uitam, de jos în sus, la figura lui de șobolan jumulit pe la mustăți și simțeam cum încep să iubesc șobolanii. «Domnu' doctor», am zis la un moment dat, «luîndu-mi tensiunea, ce faceți: constat sau tratament ?» S-a supărat - de formă, presupun. M-a repezit: «Dumneata vezi-ți de cărțile dumitale, nu te amesteca în cardiologie !"
Am băgat de seamă că nu a zis "medicină" ci, precis, "cardiologie".
Am oftat, de altfel oftatul, la mine, a devenit de multă vreme un tic... ne-nervos. Așa, din alint. Apoi din obișnuință. «Știi de ce oftezi ?», m-a întrebat doctorul Metzianu. «Din lipsă de oxigen. Știi de ce ai lipsă de oxigen? Fiindcă fumezi !» Nici nu m-am ostenit să-i răspund. De fiecare dată cînd îl consultasem, îmi ceruse să suprim tutunul - știam că asta o cere tuturor pacienților, chiar celor care nu vin la el pentru că ar fi bolnavi, ci așa, ca să-ăi facă un examen periodic. Bineînțeles, eram pregătit să-l aud interzicîndu-mi fumatul.
Și pregătit să-i răspund că tutunul este una din cele trei bucurii care mi-au mai rămas pe lume... Apoi: cu două zile în urmă oprisem țigările, o zi și jumătate, dar azi dimineață uitasem și fumasem iar... 223P A U L G O M A
După a zecea (dacă exagerez, apoi în minus) oară, mi-a zis să mă ridic de pe masă, dar să rămîn așezat: mi-a luat tensiunea doar de trei ori. «Trebuie să suprimi tutunul! Știu-știu-știu ce-ai să zici: că e una din puținele plăceri rămase. Ascultă la mine: dacă nu suprimi tutunul, acum, azi, nu apuci Crăciunul, și-atunci n-ai să mai ai nici o plăcere din cele rămase !» M-a impresionat amenințarea, desigur. Nu apuc Crăciunul ? Dar nu mă puteam lăsa așa, cu una-cu două. Am zis că am să reduc numărul de țigări; că am să aleg cele mai ușoare țigări exitente pe piață; că am să re-trec la pipă... «Nu ! Fumatul se lasă ori nu se lasă, nu există jumătăți de măsură. Ori continui, și-atunci...» - și doctorul Metzianu a deschis ușa spre salonul de așteptare, i-a făcut semn lui Filip să intre, i-a pus mîna pe cap... «și-atunci băiatul ăsta rămîne orfan de tată - pînă la Crăciun, am zis!... Încetezi fumatul acum!
Pe loc!» Ca să scap - ce șantajist, Moș Metzianu ! - am zis că... Bine nu mai fumez ; deloc, deloc. Și promit să mă plimb. Mult-mult. Și promit să slăbesc, sunt prea gras-gros! Am promis totul. El mi-a scris rețeta. Filip rămăsese în cabinet, Metzianu și-l păstra la îndemînă... I-am mulțumit, ne-am luat rămas bun. Am repetat promisiunile. «Jură că te lași de fumat, din clipa asta !» - ținea clanța ușii, nu ne lăsa să ieșim. Eram într-o situație… Nu-l puteam da la o parte, ca să ies. Dar nici să jur... «Bine, jur...», am zis. Ne-a condus pînă la lift. Pînă să vină liftul, m-a pus să re-jur că mă las de fumat, azi ! Altfel, pînă la Crăciun... A venit liftuI. Doctorul a fost mai sprinten. A deschis ușa liftului și a ținut-o cu amîndouă mîinile: «Jură pe capul copilului că nu mai fumezi, începînd din acest moment! Jură pe capul copilului...»
La început am încercat s-o dau pe glumă - glumă cu
Metzianu ? «Jură pe capul copilului...»
Începuseră să se audă bubuituri în cușca liftului, chiar glasuri supărate. Ne cereau să lăsăm liftul, dar doctorul îl ținea pe loc: «Nu dau drumul liftului, pînă nu juri pe capul copilului !»
Metzianu era într-o ureche: ce-mi păsa mie de supărarea colocatarilor lui pe faptul că el ținea liftul? Însă... 224P A U L G O M A
Bietul moș: avea o figură atît de neajutorată, de jalnică, ținîndu-se el cu mîinile amîndouă de ușa liftului... Filip m-a luat de mînă. A început să mă strîngă...
Moș Metzianu a întins o mînă, împreună cu a lui Filip a luat-o pe a mea, a înălțat-o pînă pe creștetul băiatului... «Jură. Hai, jură... Pentru băiat, te rog eu...» «Jur», am zis. «Acum puteți pleca !» s-a înviorat pe dată Moș Metzianu, ne-a împins în cușcă, a strigat spre cei care strigau să aibă răbdare, că nu dau..; - nu cred că a zis: tătarii, necunoscuți în acest regiment...
În timp ce coboram, l-am văzut cum ne făcea semn cu mîna: de parcă i-am fi fost nepot și strănepot.
În lift pufnisem în rîs, zisesem că ce chestie, ce figură, doctorul! - Filip era insensibil la observațiile mele. Ajuns în stradă, am zis: «Ai văzut cum m-a obligat să promit? Ba chiar să jur ?» «Pe tine nu te obligă nimeni să fad ce nu vrei tu» - mi-a ars-o Filip. Am bălmăjit că da, că oarecum da, dar să vezi, că, uneori...
Și, pentru că oricum scăpasem din ghearele doctorului, am dus mîna la buzunarul drept, am scos pachetul de țigări, am luat o țigară ; din buzunarul stîng am scos bricheta... «Ai jurat. Pe capul meu.» M-am trezit. Într-adevăr, jurasem - dar nu oricum (bestia de Metzianu !). I-am întins lui Filip pachetul și bricheta - țigara neaprinsă am lăsat-o pe jos. «Dacă am jurat...» - și m-a podidit rîsul. «Pe capul copilului meu... Ce șantajist, acest car-di-o-log !»
Acasă, am așteptat-o pe Ana să se întoarcă de la slujbă - ca să-i povestim: alternativ, simultan! La urmă, cum se întîmplă în familia noastră, ne-a povestit Ana ceea ce noi nu povestisem: cum mă pusese Metzianu să jur - pe capul copilului! - că nu mai fumez ! Șii nu mai fumez, dacă am jurat (pe capul copilașului...). Eu cred că și aparatele îi erau traficate ; sau le "dirija" el.
Avea din acela, mare, de perete, puteam vedea și eu : de la 18,5 cu 13, doctorul-fără-arginți a tras, a tras, pînă a (am !) ajuns la 16 - «Dacă mai rămînem, te aduc la 15 !» Măcar de-ar fi adevărat... Ar trebui să fiu ajutat în... jurămînt de bronșită. Am una ca pe mînă. Tușesc, îmi țiuie, vîjîie urechile, mă doare capul, mă doare sufletul. Nu pot lucra. Nici citi. 225P A U L G O M A
Sîmbătă 23 septembrie 1989
Mă simt ceva mai bine, cu toate că am palpitații, îmi vîjîie cumplit urechile (încît mă trezesc din somn). Dacă nu iau în seamă "accidentul", înseamnă că nu mai fumez de o săptămînă!
Și cînd te gîndești că am fumat vreme de 40 de ani (cu pauza obligatorie din timpul pușcăriei) : cea mai îndelungată activitate a mea. Copiez. Cîte două-trei pagini pe zi din Pitești, pentru Solacolu. Încă n-am ajuns la jumătate.
LuniI 25 septembrie 1989
Azi i-am dat lui Daniel Pujol Astra s-o citească și să facă vreo douăzeci de pagini de traducere-probă. Poate că el va fi noul traducător.
Vineril 29 septembrie 1989
S-ar părea că azi împlinesc 2 (două!) săptămîni de cînd nu mai beau tutun. Nu-mi dau seama dacă medicamentele luate îmi fac bine, ori dimpotrivă, dar suprimarea tabacului e te-ri-bi-lă !
Fiindcă nu pot lucra!
Luni 2 octombrie 1989 Gurile rele guresc : am 54 de ani. Să-mi fie de cap!
N-a fost bine că am dat Jurnalul la citit în jur: mari supărări - deși pe toți i-am menajat (dar pot să le spun asta? Am să pot !). Cum ar fi fost mai bine? Să tac? Probabil. (…)
Luni, 9 octombrie 1989 Palpitații, eretism (erezie...)... Am fost la spitalul de alături,
Notre-Dame de Bon Secours - dar n-am obținut "loc" - pe loc - abia în 20 ale lunii. Of! Că mulți bolnavi mai erau (bolnavi) înaintea mea!
Sîmbătă, 14 octombrie 1989
Ieri am avut un schimb viu de cuvinte cu Alain : după ce că abia-abia găsesc traducător (de altfel, el mi l-a recomandat pe Pujol), cînd acesta lucrează mai... cu spor, Alain îi bagă pe gît, de tradus urgent, niște texte trimise de Sorin Alexandrescu, 226P A U L G O M A
marele cunoscător al literaturii române cotidiene - printre ele
Nedelciu, bun prozator, dar pupincurist încă de la stagiul de pionier, Titus Popovici…
Alain, extrem de subtil : «Cine-i ăsta, Titus Popovici ? Cel care a scris Bijuterii de familie ?»
L-am rugat să nu facă pe prostul: știe foarte bine cine e și ce a scris Nedelciu la gazetă, cine e Titus Popovici. Dacă se ia după Salex Amsterdamescu, n-are decît să promoveze litera- tura tituspopoviciană în Occident, dar eu îl rog pe el, cel ce mi-l recomandase pe Pujol : să-l lase în pace, să traducă ce are de tradus; prin contract...
După masă: îmi telefonează Maria Mailat : a petrecut seara de azi-noapte cu Alain și... S-a îmbătat rău de tot (îmi pare rău pentru el) și a rostit o diatribă de vreo oră împotriva mea: cică sunt antisemit feroce, am influențat-o și pe Ana, mai sunt: antimaghiar, antițigan, anti-... - și că, lasă, că mă aranjează el! O opresc pe Mailata și o rog să nu mai continue, fiindcă n-o cred.
Din păcate, Mailata a dat anume amănunte pe care, de la sine, nu le-ar fi putut inventa - trimiteri la Arta refugii, Pászty, Király, Engelman...Ce se întîmplă cu Alain ?
A mai apucat să spună Maria Mailat că Alain "merge, acum, cu Țepeneag, cu Breban"... Meargă cu cine i-o plăcea. Seara, mi-a telefonat Alain. A început cu «Ce mai faci ?» A trecut la : «Ești mulțumit de Pujol ?» - la asta nu i-am răspuns.
M-a asigurat că e bun traducător (fiindcă îl cunoaște pe taică-său!), eu am rîs, crezînd că a fost o glumă, Alain s-a mîniat și mi-a trîntit, grămadă: Jurnalul (Căldură mare) - unde-l beștelesc pe Țepeneag (de parcă nu l-am fi beștelit împreună !); încăpățînarea mea "de a scrie mereu, mereu, despre aceleași lucruri care nu interesează pe nimeni", structura mea "intolerantă față de minorități", cărora le-am zis: "minorități înlocuitoare" - și alte păcate. I-am zis : «Bine, Alain, bine, mai vorbim mîine, văd că azi încă nu te-ai trezit din beția de ieri, cu Mailata.» Mi-a închis telefonul! Si eu aș fi făcut la fel.
Luni, 16 octombrie 1989 Am terminat de copiat Pitești, pentru Solacolu. Au ieșit 162 de pagini ,“speciale-Dialog”. Așadar, am dactilografiat acest text între 9 septembrie și 16 octombrie. Pujol înaintează în Astra, cu traducerea. 227P A U L G O M A
Marți, 17 octombrie 1989 Am condus-o la gară pe... Miorița Jecu (Barbu). A îndrăznit să telefoneze la mine! N-ar fi îndrăznit nici de data asta (a mai fost la Paris), dacă n-ar fi obligat-o prietena ei, nemțoaica. Ne-am găsit defazați. Vreau să spun: eu i-am găsit (a vorbit și de Silviu), ea nu mi-a spus cum mă găsește...
Miercuri, 18 octombrie 1989 De ieri am reluat corectarea RI. Capitolul XI din 1. Azi am început capitolul XII. Sper ca în acest an (mai am două luni și jumătate) să definitivez (ce expresie de pe la noi !) prima parte (vreau să zic : I și II).
Sîmbătă, 21 octombrie 1989 Trudesc (sic-sic) la copierea ultimului capitol, XII, din RI. Cred că mîine îl dau gata (și el pe mine).
Și ca și cum n-aveam eu destule hibe pe la trup-și-suflet : ieri, curățindu-mi urechea stîngă, mi-am înfundat-o de tot. Pînă acum toate tentativele, toate mijloacele: apă caldă, ulei special, topitori de cerumen, aer - n-au dat rezultate. Îmi vîjîie și mai cumplit urechile (eu care credeam că mai rău nu se poate, se vede că și eu tot de la Râm mă trag - rîmînd...), mă întreb dacă nu cumva, tot scormonind (tot așteptînd! ha ! citit mai sunt !), nu-mi voi fi spart… hymenul stîng-urechic...
De la Monica citire (ea de la clandestinitatea scriitoricească vizitîndu-i, pe burtă, tîrîndu-se pe fundul șanțurilor municipale din al 19-1ea arondisment) : încă de acum 4-5-6 luni Țepeneag și Breban s-au manifestat... în România. Au imaginat ei (pentru
Temps Modernes) un fel de anchetă, de altfel curat-literară; au trimis - ori a adus Breban, călătorul, de la București, răspunsu- rile (duse, desigur, tot de Breban). Unii scriitori, ca Manolescu, aflînd care este punctul de pornire (adică Breban-Țepeneag), au declinat invitațiunea. Dar "tinerii", schimbul-de-mîine-crescut- la-Flacăra-lui-Păunescu-ăi-la-Amfiteatru - dar mai cu seamă "băieții lui Breban" au acceptat. S-au întreturnat, Securitatea a intervenit: l-a luat din scurt pe cel mai brebanist - Buduca. Cică l-ar fi scuturat zdravăn. Groșan, alt incondițional al lui
Breban, ajuns aici, la Paris, umblă cu Moș Ajunul, anunțînd: «Tot tineretul vrea uniune cu dom' Breban și cu dom' Țepeneag în frunte !" (acest Groșan, bun scriitor, se zice că e o mare țoapă). 228P A U L G O M A
Firește, comentariile îmi aparțin. Monica mi-a dat numai informații brute. N-a mai zis nimic de Țepeneag, aproape în silă îl pomenea si pe el, ca a cincea roată la căruță... Monica și "tactica" ei! Asta îmi miroase a... împăcare cu Țepeneag - foarte bine, am să le trimit o telegramă de felicitări!
Acum, a propos de Alain :
Breban nu a renunțat la visul lui de putere (contrariul m-ar fi mirat). Este convins și o spune în jur : "après Ceaușescu", cum se fasolește el, pă franțozește, el are să fie "solicitat" ! Chemat de cei de acolo, ca salvator! Nu merge pînă la a pretinde rolul de Salvator-General (al PCR), dar de planul doi, sigur! De astă dată și l-a asociat pe Țepeneag - cum făcuse acum cîțiva ani cu Tănase. Și, ca și atunci, Breban... distribuie portofolii, posturi, funcții...
Cum și Țepeneag iubește puterea (hahalera de Tănase : sunt convins că el nu vrea puterea asta - fiindcă, spre deosebire de Țepeneag, el are talent, măgarul!) ; cum Țepeneag a... primit-o de la Breban (cum ar veni: nivelul trei, de sus în jos),... bietul Alain, fascinat de eventuala posibilitate de a face ceva - firește ceva bun, ceva util - pe lîngă Țepeneag...
Deducție - din comportamentul lui Alain din ultima vreme:
Țepeneag, primindu-l pe "trădătorul" Alain (nu a fost Alène, tot timpul "complotului", în tabăra noastră ?), îi va fi pus anume condiții: îl ia cu el (îl bagă la meci...), dacă se desparte de ceilalți!
Însă cum "ceilalți" au început a fi tot mai puțini (Monica ? de ea depinde munca lui la Europa liberă; apoi Monica, în ultima vreme se apropie de Țepeneag ; Marie-France ? bine-bine, dar ea a fost supărată - în timpul "complotului" - numai pe o "scăpare" a lui Țepeneag, nu pe el însuși; apoi fiind bună prietenă cu Mona Țepeneag...) - rămîn eu. Singur. Numai că... Alain, om-al-cărții, ca orice evreu ce se respectă după ce a călcat în străchini (și nu doar din pricina beției), și-a adus aminte de... Uite că e bun la ceva scrisul... Jurnalul meu pe care el nu-l... iubește (ba din contră) - de ce ? Fiindcă acolo stă scris, zi cu zi, care a fost "mersul omului" în timpul crizei cu "complotul". Și acolo șade scris că Țepeneag făcuse nu doar gafe, ci comisese erori - acestea aflate din gura lui Alain (refuzul de a semna, în primăvară, Apelul în apărarea scriitorilor; "conspirati- vitatea" în care organizase întîlnirea de la Nedelcovici; exclude- rile : Monicii, Raicii, eu - și el ! ; apoi comportamentul lui Țepe- neag față de el, de Alain, în timpul vizitei lui Shafir la Țepeneag:
Alain era bun doar să francizeze textele lui Țepe, Țepe însă neîmpărtășindu-i secretele - împărtășite cu Shafir...). Asta îl va fi făcut ca în ultima vreme să-și modereze... ostilitatea față de mine 229P A U L G O M A
(nu se spune: frica păzește pepenii ?). Probabil așa se explică faptul că de cîteva zile a devenit... ca înainte, ba poate mai mieros (ca să compenseze !). M-a întrebat: «A doua carte e liberă ?»
Am zis că nu înțeleg: care "a doua carte"? - el, care le cunoaște pe toate mă întreabă așa? Și ce înțelege prin "liberă"? «Vreau să te întreb dacă Sabina ți-o traduce cineva.» Cred că am făcut o greșeală. Supărat fiind, am zis : «Da, tot Pujol» - ceea ce era neadevărat.
La care Alain, supărat: «Bine, dar nu așa ne-a fost vorba! Eu am zis că nu traduc
Astra, n-am zis nimic de Sabina !» «N-ai zis nimic de Sabina, într-adevăr, numai că... O clipă, să iau Jurnalul unde am notat totul... în 13 august ai zis : “De-acum, vreme de doi ani, sunt complet !”». Alain zice că n-am înțeles eu bine... Îi recitesc zisa din 13 august. Zice că nu, că el a spus de un an - că e complet - sau poate a vrut să zică... Nu, nu e totdeauna bun adevărul. Viața e făcută mai ales din acomodări; din minciuni, din minciunele și din mincinoaie.
Viața nu e făcută din "fleacuri" ca adevărul - și, la urma urmei, ce-i acela adevăr?
Luni, 23 octombrie 1989 Azi am început refacerea, recopierea părții a II-a din RI.
Nu mă simt deloc, dar deloc "acasă" : din pricina medica- mentelor luate, din pricină că nu mai beau tutun (/din cela bun !), în fine, pentru că îmi vîjîie urechile, de mă înnebunește, mă... asurzește, iar surditatea mă izolează de lume - și în același timp mă oferă tuturor agresiunilor (văzute și nevăzute...). Vineri, 27, am oră la doctor, pentru un bilanț. După care începem o altă... începere-încercare (cică așa-i cu medicamen- tele contra tensiunii, uneori nu se nimerește nici din a cincea încercare !- și eu, care sunt abia la prima...). Nici o veste din jurul meu imediat. Azi : la radio, la TV, în ziare: Ungaria. Ungurii culeg (cît de tîrziu, Doamne - dar tot a venit și clipa asta !) roadele sîngelui vărsat în 1956. 33 de ani, vîrsta lui Isus.
Poate din cauza medicamentelor (care mă deprimă, în sensul propriu al cuvîntului), dar, de fiecare dată cînd aud, citesc vestea asta - plîng. Ca un cârnat, ca un copil, ca un bou. Dar nu mi-e rușine (nu mă vede nimeni...). Plîng de bucurie pentru unguri (care ce oameni, sunt, bestiile !) ; plîng de rușine - pentru ai 230P A U L G O M A
noștri, ca brazii (cu mucii pe chept! - cum se zicea pe Tîrnave).
Mai știi: mă podidește plînsul, fiindcă și eu mă simt puțin ungur - în măsura în care m-am solidarizat (și eu, printre atîția alți studenți: "ungariștii") cu ungurii din '56...
Deci - ungurii: un popor - asta se știa (numai românii, mai cu seamă ardelenii n-o pot accepta, deși ei, dintre toți românii, se află cel mai aproape de... pragul de trecut pentru a deveni popor); pînă și nemții din RDG se agită, riscă, spun tare ce-i doare și ce vor - și mai ales ce nu vor; și bulgarii (ei, da : bulgăroii, cu ceafa lor groasă, sunt mult mai serioși decît concetățenii Luceafărului Eminovici), ei cu pretextul... ecologiei... Numai românii - nimic. Nici măcar cu pretextul... ecografiei! Românii așteaptă. Ce așteaptă românii: să treacă apa; să treacă totul - să treacă și ei înșiși (care-și imaginează că rămîn nevătămați după atîta înțelepciune pietrică). Dracu' să ne ia. Suntem niște mișei - cum spunea Horia Stamatu. Un neam de mișei, de robi - nu vor fi greșind cei ce pretind că noi, românii, ne tragem (direct) nu din romani, ci din romi! Măcar țiganii au geniul muzicii, țigăncile pe cel al danțului (de-a-n-picioarelea, de-a-n-gardulea), dar noi? Nici să ne ștergem la gură, după ce mîncăm căcatul, nu suntem în stare!
Futu-ne mama noastră de mișei! De sub-țigani ! La urma urmei, așa ne trebuie - pentru nemișcare. O să dispărem de pe fața pămîntului, iar supraviețuitorii au să... supraviețuiască chiar și întrebării esențiale : «De ce, domnu' ? De ce, Doamne? De ce dai, domn’e ?»
Joi, 2 noiembrie 1989 (ora 7 dimineața)
Ziua de naștere a lui Filip, are băiatul moșului 14 ani! Peste două ore plec la Blois. Tot a folosit la ceva scrisoarea mea către Jack Lang : pornind de la invitarea (că n-a venit nici unul - altă căciulă, dar s-a știut că aceia fuseseră invitați la
Bicentenarul Revoluției Franceze!) - așadar, pornind de la scriitorii români, Lang a organizat la Blois (unde e primar!) o întîlnire cu scriitori, 'telectuali din toate țările sovietizate. Am reușit să provoc invitarea, din America, a lui Tudoran. De asemeni, să-l "bag" pe Iorgulescu între... disidenți (poate că așa, să-și facă pîrtie, să-și poată recupera fetele din România) !
Uf! De-abia aștept să mă-ntorc acasă - ce am eu cu Lang, cu
Iorgulescu-disidentul (încă o dată: eu l-am făcut, așa că să-mi țin fleanca !), cu cauze-mari, cu idealuri-înalte...? Eu vreau doar să-mi cumpăr un pantalon și să beau o țigară (imposibil) !
Salut, pe cît mai curînd! 231P A U L G O M A
Sîmbătă, 4 noiembrie 1989 (ora 7 dimineata) Aseară m-am întors de la Blois... - triumfant ! Am reusit să-l împingem (Tudoran èi cu mine) pe Iorgulescu în față. Ba chia; foarte în față. I l-am prezentat Doamnei Monique Lang (soția soțului), apoi Doamnei Danielle Mitterrand (consoartă a consortului elyseic).
Din păcate, nu l-am "instructat" (cum aș fi putut, fără să-l jignesc ?) ; nici nu mă gîndisem la așa ceva. După ce am rezumat “starea” lui Iorgulescu față de D-na Mitterrand, l-am lăsat pe el - să o amănunțească. M-am îndepărtat puțin… Cînd m-am uitat îndărăt... Doamne-Dumnezeule! Mircea Iorgulescu era numai curbete și plecăciuni, se închina în fața D-nei Mitterrand cu o viteză de păpușă mecanică! Combinație între "plecăciunea demnă" de stil Breban (cea diagonală...) și mătanie țigănească de cea mai pură extracțiune. Madame Mitterrand se agățase cu amîndouă mîinile de propria-i poșetă, se tot uita îndărătul ei, căutînd salvare... Oricît aș detesta-o pe această famă (socialistă, doar pentru că partidul comunist i-a dat sarcina să se... deghizeze), m-am apropiat - cînd m-a văzut, a venit repede- repede, m-a luat de braț și a promis că "se vor rezolva toate" în cel mai scurt timp!
În tren încoace am încercat să-i spun lui Iorgulescu, cu cîtă delicatețe am putut, că "aici" sunt rău-primite închinăciunile la propriu. I-am zis - are să mai aibă de a face cu francezi: să solicite, fără închinăciuni, fără aerul că cerșește; să-și țină corpul drept și sufletul... convins că își cere un drept, nu se milogește pentru cine știe ce favor... Iorgulescu a înțeles pe dată ce spuneam. A glumit, galben (în fapt, vînăt) : «Dar oare am să pot să stau drept și să solicit, nu să cerșesc?» L-am asigurat că... omul se obișnuiește cu orice - apoi am discutat - pînă la sosire - despre revista pe care o vom face - și despre care îi vorbisem lui Lang în două rînduri, la Blois : iar el promisese că se face!
Ah, dacă s-ar face! Măcar trimestrială ! Atunci n-aș mai simți (corectez: nu m-aș mai plînge de...) lipsa tutunului...
Am întîlnire, luni, cu un consilier tehnic al lui Lang, Richard Boidin. Pe luni, deci !
Tîrziu, noaptea - poate dimineața de duminică: Acum mă întorc de la Monici. Împreună cu ei, cu Iorgulescu și cu Raicu am discutat despre... cioara din par: revista! 232P A U L G O M A
Vineri, 10 noiembrie 1989
Ora 19,30 : în 30 de minute Zidul Berlinului va fi găurit! Moment istoric! - vorba celuia.
Moment isteric - ce n-aș da ca această "isterie" să cuprindă și România (mai ales că rimează: România/ isterìa!) !
Alain : mi-a suprimat finalul din carte (Arta Refugii)! Că el a vrut să mi-a a-me-li-o-re-ze ! A suprimat, fără să-mi spună !
Dă-o dracului de carte! Parte să avem!
Marți, 14 noiembrie 1989 Tot trăim în istorie din 10 noiembrie. Și ce bine, domnule! Poci pentru ca să spun: am fost contemporan cu 10 noiembrie '89!
Prietenii: Alain mi-a suprimat finalul cărții. Cică a vrut să mi-o amelioreze. Cică... «M-am consultat și cu Mălina - ea a fost de acord»
La care eu - foarte supărat: «De ce cu Mălina ? Ea e autorul ?»
La aceasta, Alain, fire sucită, s-a supărat: «Te rog să n-o insulți pe Mălina !»
Ca să vezi! Nici nu mai pot discuta cu Alain : înțelege totul anapoda - eu cred că, știindu-se vinovat, face pe mai-prostul.
I-am spus - la telefon: impresia, convingerea mea: el, Alain, n-a comis o gafă (cum ni se întîmplă tuturor să comitem), el a făcut ce a făcut, cu Arta refugii, în dușmănie; deliberat.
Singurul răspuns al lui Alain : că sunt prost!
Și acum Monica, Monica noastră: vorbim zilnic la telefon, de cîte zece ori: nu a suflat un cuvințel despre... întîlnirea ei de sîmbătă (11 noiembrie) cu Țepeneag. Nici azi nu mi-ar fi spus ea, dacă n-aș fi întrebat eu (aflasem de la Alain care, într-un moment de... ripostă, spusese : «Nu vezi că ai rămas singur în atitudinea ta! ? Uite, Monica tratează cu Țepeneag formarea Uniunii !»). -
Cînd îmi telefonează Monica (pentru istorie), eu îi servesc povestea cu Țepeneag; Monica, în panică: «De unde știi ? Cine ți-a spus ?» - și, imediat: «Și doar era vorba să rămînă între noi...» «Care, noi? Pe mine mă cheamă Goma, doamnă Lovinescu, nu Țepeneag !», am spus.
Explicație încurcată (în toate accepțiile, ai fi jurat că e 233P A U L G O M A
verișoară cu Sorescu-las-o-Ncurcatescu). Eu îi aduc aminte: ea singură, nu la cererea mea, spusese, și încă de multe ori, că, dacă
Țepeneag vrea să "trateze" cu cîte unul dintre noi, acela să-l anunțe - pe Țepeneag - că noi nu avem secrete, "tratativele" să fie deschise, cu participarea tuturor... personajelor. Și acum ?
Monica zice că nu-și mai aduce aminte și, la urma urmelor, ea n-a cedat nimic! De ce oi fi eu atît de a-pu-cat ! ?
De ce ! De-aia!
Peste o oră mi-a telefonat din nou: să mă întrebe dacă m-am calmat. Cu care prilej aflu că... "întîlnirea de pe Elba" între ea și Țepeneag fusese aranjată… de vreo lună, «dar n-am acceptat să fie prezent numai el și cu Breban - am cerut ca, în acest caz, să fie prezent și Goma !» Cum Țepeneag n-a acceptat prezența lui Goma... «Vasăzică Breban a știut de întîlnire», zic. «Dar Goma nu.»
Monica nu pricepe: «Ai ajuns să te compari cu Breban ?» O las moartă. Și... supărată...
Azi am fixat întîlnire cu tipul de la Relații Externe, pentru revistă : 20 noiembrie. Azi terminat capitolul X (fost XI) din RI. Mîine încep transcrierea lui XI, apoi scrierea ultimului. Dinspre partea asta, relativ mulțumit. (Ah, Monica! Prietenă, prietenă, dar "tactica"-i pe... Pe ce ?)
Joi, 16 noiembrie 1989 Ieri a venit Pujol cu primul capitol tradus din Astra. E crud încă, dibuie, școlèr. Cred că, pînă la urmă, are să meargă.
Mi-a spus că și el e interesat să meargă - cred și eu! Seara, la 18,30 : manifestație în fața Ambasadei RSR. De astă dată, am rămas timpul strictul necesar. Cînd era greu-greu, mă duceam cu aproape plăcere (în obligativitate). Acum, cînd se simte sfirșitul și al lui Ceaușescu... foarte mulți bravi românași, pînă acum cu capul sub țol (să nu-i vază de la ambasadă că ei sunt... anticomuniști - că ei sunt foarte antico- muniști, dar ei au în România familie !), au ieșit din bîrlog, din peșteră - din stîna mioratică. Să-i vezi acum ce curajoși sunt!
Unul - pe care nu l-am văzut în cei 12 ani de exil (e vechi, după mutră), s-a apucat să strige (bine acoperit de un altul) spre
Ambasadă: «Bă, Ceaușescule ! Te bag în mă-ta de găinar! Ești un găinar, dom'le, ascultă-mă pe mine !»
